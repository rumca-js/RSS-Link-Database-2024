# Source:Polsat News, URL:https://www.polsatnews.pl/rss/swiat.xml, language:pl-PL

## Rosja: Święty Mikołaj spadł z 24-piętrowego budynku. Zmarł na miejscu
 - [https://www.polsatnews.pl/wiadomosc/2023-12-22/rosja-swiety-mikolaj-spadl-z-24-pietrowego-budynku-zmarl-na-miejscu](https://www.polsatnews.pl/wiadomosc/2023-12-22/rosja-swiety-mikolaj-spadl-z-24-pietrowego-budynku-zmarl-na-miejscu)
 - RSS feed: https://www.polsatnews.pl/rss/swiat.xml
 - date published: 2023-12-22T20:43:00+00:00

W Czelabińsku w Rosji podczas świątecznych uroczystości doszło do tragedii. Z 24-piętrowego budynku spadł mężczyzna przebrany za świętego Mikołaja. Wszystko działo się na oczach zebranego tłumu, w tym dzieci, tuż po tym, jak wielki reflektor oświetlił kaskadera. Z ustaleń wynika, że mężczyzna pomylił liny zabezpieczające.

## Francja. Zatrzymano samolot po "anonimowym raporcie". Może chodzić o handel nielegalnymi migrantami
 - [https://www.polsatnews.pl/wiadomosc/2023-12-22/francja-zatrzymano-samolot-po-anonimowym-raporcie-moze-chodzic-o-handel-nielegalnymi-migrantami](https://www.polsatnews.pl/wiadomosc/2023-12-22/francja-zatrzymano-samolot-po-anonimowym-raporcie-moze-chodzic-o-handel-nielegalnymi-migrantami)
 - RSS feed: https://www.polsatnews.pl/rss/swiat.xml
 - date published: 2023-12-22T19:10:00+00:00

Na francuskim lotnisku uziemiono samolot w związku z podejrzeniem o handel ludźmi. Na pokładzie znajdowało się 303 indyjskich pasażerów. Część z nich okazała się nielegalnymi imigrantami. Dwójka trafiła do aresztu. W związku z trwającą akcją służb salę przylotów zamieniono na poczekalnię z łóżkami.

## Andrew Tate chciał złożyć "nagłą wizytę w Londynie". "Rumuńskie państwo zdecydowało"
 - [https://www.polsatnews.pl/wiadomosc/2023-12-22/andrew-tate-chcial-zlozyc-nagla-wizyte-w-londynie-rumunskie-panstwo-zdecydowalo](https://www.polsatnews.pl/wiadomosc/2023-12-22/andrew-tate-chcial-zlozyc-nagla-wizyte-w-londynie-rumunskie-panstwo-zdecydowalo)
 - RSS feed: https://www.polsatnews.pl/rss/swiat.xml
 - date published: 2023-12-22T18:28:00+00:00

Andrew Tate złożył wniosek o nagłą wizytę w Londynie. Twierdził, że chce zobaczyć swoją matkę, która trafiła do szpitala po tym, jak doznała ataku serca. Prośba 37-latka została odrzucona. Rumuńskie państwo zdecydowało, że matka musi być sama w Boże Narodzenie, jeśli żyje - skomentował. Tate i jego brat Tristan mają zakaz opuszczania Rumunii w związku z oskarżeniami o gwałt i handel ludźmi.

## Szykuje się "nowa zimna wojna". Impas w wojnie w Ukrainie
 - [https://www.polsatnews.pl/wiadomosc/2023-12-22/szykuje-sie-nowa-zimna-wojna-impas-w-wojnie-w-ukrainie](https://www.polsatnews.pl/wiadomosc/2023-12-22/szykuje-sie-nowa-zimna-wojna-impas-w-wojnie-w-ukrainie)
 - RSS feed: https://www.polsatnews.pl/rss/swiat.xml
 - date published: 2023-12-22T17:59:00+00:00

Europejscy przywódcy przygotowują się do nowej zimnej wojny z Rosją - uważa fiński minister obrony Antti Hakkänen. Jego zdaniem Moskwa ma potencjał i zdolność, by kontynuować działania wojenne w Ukrainie przez kolejne lata. - Wiele krajów zachodnich uważało to za problem krótkoterminowy. Teraz wiedzą, że to koniec ostatnich 30 lat od upadku Związku Radzieckiego - powiedział Hakkänen.

## Sąd ukarał nastolatka, który wrzucił to sieci klipy z GTA VI. Resztę życia może spędzić w szpitalu
 - [https://www.polsatnews.pl/wiadomosc/2023-12-22/sad-ukaral-nastolatka-ktory-wrzucil-to-sieci-klipy-z-gta-vi-reszte-zycia-moze-spedzic-w-szpitalu](https://www.polsatnews.pl/wiadomosc/2023-12-22/sad-ukaral-nastolatka-ktory-wrzucil-to-sieci-klipy-z-gta-vi-reszte-zycia-moze-spedzic-w-szpitalu)
 - RSS feed: https://www.polsatnews.pl/rss/swiat.xml
 - date published: 2023-12-22T17:19:00+00:00

18-letni haker Arion Kurtaj został skazany przez brytyjski sąd na bezterminowe zamknięcie w specjalistycznym szpitalu po tym, jak ukradł i wrzucił do sieci m.in. materiały z będącej w przygotowaniu gry GTA VI. Sąd uznał, że nastolatek stanowi zagrożenie dla społeczeństwa, w związku z czym będzie przebywał w ośrodku tak długo, aż lekarze uznają, że nie jest to już konieczne.

## Wielka Brytania. Dzieło Banksy'ego zostało skradzione niecałą godzinę po odsłonięciu
 - [https://www.polsatnews.pl/wiadomosc/2023-12-22/wielka-brytania-dzielo-banksyego-zostalo-skradzione-niecala-godzine-po-odslonieciu](https://www.polsatnews.pl/wiadomosc/2023-12-22/wielka-brytania-dzielo-banksyego-zostalo-skradzione-niecala-godzine-po-odslonieciu)
 - RSS feed: https://www.polsatnews.pl/rss/swiat.xml
 - date published: 2023-12-22T17:13:00+00:00

Niecałą godzinę po tym, jak słynny artysta uliczny Banksy podzielił się w mediach społecznościowych zdjęciem nowego dzieła, zostało ono skradzione. Praca przedstawia drony bojowe na znaku stop. Artysta umieścił ją na jednej z londyńskich ulic. Złodzieje szybko zlokalizowali dokładne miejsce i przywłaszczyli sobie dzieło.

## Wojna w Ukrainie. 12-latek wrócił do domu. Blisko dwa lata przebywał na okupowanym terytorium
 - [https://www.polsatnews.pl/wiadomosc/2023-12-22/wojna-w-ukrainie-12-latek-wrocil-do-domu-blisko-dwa-lata-przebywal-na-okupowanym-terytorium](https://www.polsatnews.pl/wiadomosc/2023-12-22/wojna-w-ukrainie-12-latek-wrocil-do-domu-blisko-dwa-lata-przebywal-na-okupowanym-terytorium)
 - RSS feed: https://www.polsatnews.pl/rss/swiat.xml
 - date published: 2023-12-22T17:11:00+00:00

Do swojego kraju powrócił 12-letni chłopiec. Dziecko spędziło na terenie okupowanym przez Rosję blisko dwa lata. Nie było łatwo, ale efekt był tego wart - podkreślił w informacji o szczęśliwym powrocie Dmytro Łubiniec, rzecznik Rady Najwyższej Ukrainy ds. Praw Człowieka.

## Czechy. Nowe fakty o strzelaninie w Pradze. Sprawca może być seryjnym zabójcą
 - [https://www.polsatnews.pl/wiadomosc/2023-12-22/czechy-nowe-fakty-o-strzelaninie-w-pradze-sprawca-moze-byc-seryjnym-zabojca](https://www.polsatnews.pl/wiadomosc/2023-12-22/czechy-nowe-fakty-o-strzelaninie-w-pradze-sprawca-moze-byc-seryjnym-zabojca)
 - RSS feed: https://www.polsatnews.pl/rss/swiat.xml
 - date published: 2023-12-22T13:49:00+00:00

Czeska policja podejrzewa, że sprawca czwartkowej strzelaniny na uniwersytecie w Pradze już tydzień temu dokonał dwóch zabójstw. 24-letni mężczyzna miał zastrzelić mężczyznę i noworodka w lesie na obrzeżach czeskiej stolicy. Były to najpewniej przypadkowe ofiary.

## Belgia. Choinka przygniotła ludzi na jarmarku świątecznym. Zginęła kobieta
 - [https://www.polsatnews.pl/wiadomosc/2023-12-22/belgia-choinka-przygniotla-ludzi-na-jarmarku-swiatecznym-zginela-kobieta](https://www.polsatnews.pl/wiadomosc/2023-12-22/belgia-choinka-przygniotla-ludzi-na-jarmarku-swiatecznym-zginela-kobieta)
 - RSS feed: https://www.polsatnews.pl/rss/swiat.xml
 - date published: 2023-12-22T12:30:00+00:00

Nie żyje kobieta, a dwie inne osoby zostały ranne po tym, jak w belgijskim mieście Oudenaarde upadła na nie wysoka choinka. 20-metrowe drzewo stało na jarmarku bożonarodzeniowym, a do wypadku doszło prawdopodobnie z powodu silnego wiatru. Okoliczności sprawy będzie wyjaśniać prokuratura.

## Chiny. Lekarz pobił pacjentkę podczas operacji wzroku. Bo 82-latka ruszyła oczami
 - [https://www.polsatnews.pl/wiadomosc/2023-12-22/chiny-lekarz-pobil-pacjentke-podczas-operacji-wzroku-bo-82-latka-ruszyla-oczami](https://www.polsatnews.pl/wiadomosc/2023-12-22/chiny-lekarz-pobil-pacjentke-podczas-operacji-wzroku-bo-82-latka-ruszyla-oczami)
 - RSS feed: https://www.polsatnews.pl/rss/swiat.xml
 - date published: 2023-12-22T11:50:00+00:00

Chirurg pracujący w jednym z chińskich szpitali kilka razy uderzył w głowę operowaną właśnie starszą pacjentkę. Medyka miało rozsierdzić, że kobieta poruszyła gałkami ocznymi, chociaż miała tego nie robić. Na jaw wyszło jednak, że najpewniej nie rozumiała poleceń ze względu na barierę językową. Władze szpitala wyciągnęły konsekwencję, gdyż - jak uznały - doszło do poważnego naruszenia procedur.

## Rosja. Michaił Abyzow skazany. Był ministrem w rządzie Dmitrija Miedwiediewa
 - [https://www.polsatnews.pl/wiadomosc/2023-12-22/rosja-michail-abyzow-skazany-byl-ministrem-w-rzadzie-dmitrija-miedwiediewa](https://www.polsatnews.pl/wiadomosc/2023-12-22/rosja-michail-abyzow-skazany-byl-ministrem-w-rzadzie-dmitrija-miedwiediewa)
 - RSS feed: https://www.polsatnews.pl/rss/swiat.xml
 - date published: 2023-12-22T08:40:00+00:00

Sąd w Moskwie skazał byłego ministra Michaiła Abyzowa na 12 lat więzienia. Abyzow pełnił stanowisko w rządzie Dmitrija Miedwiediewa i był uznawany za jego sojusznika. Zdaniem sądu polityk stworzył grupę przestępczą, która zdefraudowała kilkadziesiąt milionów dolarów.

## USA: Rudy Giuliani ogłosił bankructwo. Współpracownik Trumpa miał zapłacić 148 mln dolarów
 - [https://www.polsatnews.pl/wiadomosc/2023-12-22/usa-rudy-giuliani-oglosil-bankructwo-wspolpracownik-trumpa-mial-zaplacic-148-mln-dolarow](https://www.polsatnews.pl/wiadomosc/2023-12-22/usa-rudy-giuliani-oglosil-bankructwo-wspolpracownik-trumpa-mial-zaplacic-148-mln-dolarow)
 - RSS feed: https://www.polsatnews.pl/rss/swiat.xml
 - date published: 2023-12-22T07:42:00+00:00

Rudy Giuliani, wieloletni współpracownik Donalda Trumpa, złożył wniosek o upadłość zaledwie kilka dni po tym jak nakazano mu zapłacić 148 mln dolarów. Sprawa dotyczy zniesławienia dwóch pracownic komisji wyborczej w stanie Georgia. Giuliani twierdził, że w 2020 roku manipulowały one głosami. - Niczego nie żałuję - powiedział 79-latek po ogłoszeniu wyroku sądu.

## Ukraina. Dron uderzył w blok w Kijowie. Doszło do eksplozji
 - [https://www.polsatnews.pl/wiadomosc/2023-12-22/ukraina-dron-uderzyl-w-blok-w-kijowie-doszlo-do-eksplozji](https://www.polsatnews.pl/wiadomosc/2023-12-22/ukraina-dron-uderzyl-w-blok-w-kijowie-doszlo-do-eksplozji)
 - RSS feed: https://www.polsatnews.pl/rss/swiat.xml
 - date published: 2023-12-22T07:30:00+00:00

Rosjanie po raz szósty w tym miesiącu zbombardowali Kijów przy pomocy dronów. Władze miasta poinformowały, że atakowano przede wszystkim dzielnice mieszkalne. Jeden z bezzałogowców uderzył w bok bloku mieszkalnego, raniąc dwie osoby i uszkadzając trzy piętra budynku. Fragmenty zestrzelonych dronów spadły też w innych częściach miasta.

