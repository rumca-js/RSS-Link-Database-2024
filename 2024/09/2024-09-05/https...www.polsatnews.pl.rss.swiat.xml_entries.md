# Source:Polsat News, URL:https://www.polsatnews.pl/rss/swiat.xml, language:pl-PL

## Polska-Szkocja 3:2. Niesamowity finał meczu, wielkie emocje w 2. połowie
 - [https://www.polsatnews.pl/wiadomosc/2024-09-05/polska-szkocja-32-niesamowity-final-meczu-wielkie-emocje-w-2-polowie](https://www.polsatnews.pl/wiadomosc/2024-09-05/polska-szkocja-32-niesamowity-final-meczu-wielkie-emocje-w-2-polowie)
 - RSS feed: https://www.polsatnews.pl/rss/swiat.xml
 - date published: 2024-09-05T20:47:00+00:00

Piłkarska reprezentacja Polski wygrała w czwartek 3:2 ze Szkocją w pierwszym meczu tej edycji Ligi Narodów. Wydawało się już, że spotkanie zakończy się remisem, lecz w doliczonym czasie, 97. minucie, z rzutu karnego gola strzelił Nicola Zalewski. Bramki dla naszej drużyny zdobyli jeszcze Sebastian Szymański i Robert Lewandowski. Szkotom natomiast przysłużyli się Billy Gilmour oraz Anthony Ralston.

## Zaskakujące informacje o katastrofie jachtu. Pasażerowie nie żyli, zanim statek zatonął
 - [https://www.polsatnews.pl/wiadomosc/2024-09-05/zaskakujace-informacje-o-katastrofie-jachtu-pasazerowie-nie-zyli-zanim-statek-zatonal](https://www.polsatnews.pl/wiadomosc/2024-09-05/zaskakujace-informacje-o-katastrofie-jachtu-pasazerowie-nie-zyli-zanim-statek-zatonal)
 - RSS feed: https://www.polsatnews.pl/rss/swiat.xml
 - date published: 2024-09-05T19:57:00+00:00

Nie utonięcie, jak początkowo podejrzewano, lecz brak dostępu do tlenu był przyczyną śmierci czterech z siedmiu ofiar zatonięcia jachtu Bayesian u wybrzeży włoskiej Sycylii. Wskazuje na to fakt, iż w ich płucach wykryto wodę. Śledczy przedstawili pierwszy scenariusz, jak mogły wyglądać ostatnie chwile pasażerów załogi.

## Paraliż na Manhattanie. Robotnicy przez przypadek przewiercili tunel
 - [https://www.polsatnews.pl/wiadomosc/2024-09-05/paraliz-na-manhattanie-robotnicy-przez-przypadek-przewiercili-tunel](https://www.polsatnews.pl/wiadomosc/2024-09-05/paraliz-na-manhattanie-robotnicy-przez-przypadek-przewiercili-tunel)
 - RSS feed: https://www.polsatnews.pl/rss/swiat.xml
 - date published: 2024-09-05T19:40:00+00:00

Ruch we wschodniej części Manhattanu w Nowym Jorku został sparaliżowany po tym, jak ze sklepienia tamtejszego tunelu zaczęła ciec woda. Stało się tak, ponieważ robotnicy omyłkowo wywiercili dziurę w konstrukcji, którą woda przedostała się do wentylacji, a stamtąd prosto na przejeżdżające auta. Aby nie doszło do wypadku, trasę trzeba było zamknąć.

## Hunter Biden zmienia zeznania. Syn prezydenta USA wywołał spore zdziwienie
 - [https://www.polsatnews.pl/wiadomosc/2024-09-05/hunter-biden-zmienia-zeznania-syn-prezydenta-usa-wywolal-spore-zdziwienie](https://www.polsatnews.pl/wiadomosc/2024-09-05/hunter-biden-zmienia-zeznania-syn-prezydenta-usa-wywolal-spore-zdziwienie)
 - RSS feed: https://www.polsatnews.pl/rss/swiat.xml
 - date published: 2024-09-05T19:16:00+00:00

Hunter Biden planuje zmienić swoje zeznania podczas rozpoczynającego się procesu dotyczącego przestępstw podatkowych na miliony dolarów. Jego decyzja zaskoczyła prawników i zmusiła sędziego do zmiany charakteru postępowania. Syn prezydenta USA chce również skorzystać z nietypowej ugody.

## Kosmiczny spektakl na Filipinach. Kula ognia rozświetliła niebo
 - [https://www.polsatnews.pl/wiadomosc/2024-09-05/kosmiczny-spektakl-na-filipinach-kula-ognia-rozswietlila-niebo](https://www.polsatnews.pl/wiadomosc/2024-09-05/kosmiczny-spektakl-na-filipinach-kula-ognia-rozswietlila-niebo)
 - RSS feed: https://www.polsatnews.pl/rss/swiat.xml
 - date published: 2024-09-05T18:58:00+00:00

Mieszkańcy Filipin byli świadkami niezwykłego zjawiska. W środę wieczorem niebo rozświetliła tam asteroida, która spłonęła w ziemskiej atmosferze. Lecący w kierunku ziemi obiekt został namierzony przez astronomów zaledwie kilka godzin wcześniej.

## Ogromny pożar strawił połowę wsi w Ukrainie. Zniszczonych ponad 300 domów
 - [https://www.polsatnews.pl/wiadomosc/2024-09-05/ogromny-pozar-strawil-polowe-wsi-w-ukrainie-zniszczonych-ponad-300-domow](https://www.polsatnews.pl/wiadomosc/2024-09-05/ogromny-pozar-strawil-polowe-wsi-w-ukrainie-zniszczonych-ponad-300-domow)
 - RSS feed: https://www.polsatnews.pl/rss/swiat.xml
 - date published: 2024-09-05T18:52:00+00:00

Rozległy pożar ukraińskim rejonie iziumskim zniszczył ponad 300 domów we wsi Studenok. W wyniku pojawienia się ognia ranna została starsza kobieta, a także ratownik. Ponieważ płomienie wznieciły się w wyniku ostrzału, poszkodowani będą mogli wnioskować o odszkodowanie.

## Korona z liści i kości wieloryba. Maorysi powitali nową królową
 - [https://www.polsatnews.pl/wiadomosc/2024-09-05/korona-z-lisci-i-kosci-wieloryba-maorysi-powitali-nowa-krolowa](https://www.polsatnews.pl/wiadomosc/2024-09-05/korona-z-lisci-i-kosci-wieloryba-maorysi-powitali-nowa-krolowa)
 - RSS feed: https://www.polsatnews.pl/rss/swiat.xml
 - date published: 2024-09-05T15:51:00+00:00

Maorysi z Nowej Zelandii mają nową królową. Tron po zmarłym ojcu objęła 27-letnia Nga Wai hono i te po Paki, która była najmłodszym dzieckiem monarchy. Ponadto została drugą kobietą wśród wszystkich ośmiu władców nowozelandzkich Maorysów. Kulturoznawcy uważają, iż jej koronacja świadczy o przełamaniu tradycji.

## "Tajne dzieci" Władimira Putina. Żyją w całkowitej izolacji
 - [https://www.polsatnews.pl/wiadomosc/2024-09-05/tajne-dzieci-wladimira-putina-zyja-w-calkowitej-izolacji](https://www.polsatnews.pl/wiadomosc/2024-09-05/tajne-dzieci-wladimira-putina-zyja-w-calkowitej-izolacji)
 - RSS feed: https://www.polsatnews.pl/rss/swiat.xml
 - date published: 2024-09-05T15:35:00+00:00

Władimir Putin ma dwóch synów, których matką jest była rosyjska gimnastyczka Alina Kabajewa - poinformowała organizacja Centrum Dossier. Jak ustalili niezależni śledczy, Iwan oraz Władimir junior nie mają kontaktu z rówieśnikami, a uczący ich pedagodzy mają zakaz informowania innych o ich istnieniu. Dodatkowo ojciec zapewnił im m.in. pancerny pociąg i kilka samolotów.

## Chiny ostrzegają studentów. Zagrożeniem są "atrakcyjne kobiety i mężczyźni"
 - [https://www.polsatnews.pl/wiadomosc/2024-09-05/chiny-ostrzegaja-studentow-zagrozeniem-sa-atrakcyjne-kobiety-i-mezczyzni](https://www.polsatnews.pl/wiadomosc/2024-09-05/chiny-ostrzegaja-studentow-zagrozeniem-sa-atrakcyjne-kobiety-i-mezczyzni)
 - RSS feed: https://www.polsatnews.pl/rss/swiat.xml
 - date published: 2024-09-05T12:56:00+00:00

Chińskie Ministerstwo Bezpieczeństwa Państwowego wydało apel do studentów. W jego treści pojawiło się ostrzeżenie przed nawiązywaniem romantycznych relacji z przystojnymi mężczyznami i pięknymi kobietami, którzy mogliby wykorzystać ich do pozyskania tajnych informacji.

## Przetasowania we Francji. Michel Barnier wyznaczony na premiera
 - [https://www.polsatnews.pl/wiadomosc/2024-09-05/przetasowania-we-francji-michel-barnier-wyznaczony-na-premiera](https://www.polsatnews.pl/wiadomosc/2024-09-05/przetasowania-we-francji-michel-barnier-wyznaczony-na-premiera)
 - RSS feed: https://www.polsatnews.pl/rss/swiat.xml
 - date published: 2024-09-05T12:38:00+00:00

Emmanuel Macron wskazał nowego premiera Francji. To Michel Barnier, polityk konserwatywnej prawicy, który zastąpi na stanowisku Gabriela Attala. Poprzedni szef rządu złożył rezygnację na początku lipca, po wyborach parlamentarnych.

## Donald Trump czy Kamala Harris? Putin nie odmówił sobie ironii
 - [https://www.polsatnews.pl/wiadomosc/2024-09-05/donald-trump-czy-kamala-harris-wladimir-putin-wskazal-kogo-popiera](https://www.polsatnews.pl/wiadomosc/2024-09-05/donald-trump-czy-kamala-harris-wladimir-putin-wskazal-kogo-popiera)
 - RSS feed: https://www.polsatnews.pl/rss/swiat.xml
 - date published: 2024-09-05T12:06:00+00:00

Władimir Putin oświadczył w czwartek, że popiera Kamalę Harris, która rywalizuje z Donaldem Trumpem o fotel prezydenta USA. Dodał, że przekonał go do tego zaraźliwy śmiech demokratki.

## Olimpijska biegaczka zaatakowana przez partnera. Zmarła w szpitalu
 - [https://www.polsatnews.pl/wiadomosc/2024-09-05/olimpijska-biegaczka-zaatakowana-przez-partnera-zmarla-w-szpitalu](https://www.polsatnews.pl/wiadomosc/2024-09-05/olimpijska-biegaczka-zaatakowana-przez-partnera-zmarla-w-szpitalu)
 - RSS feed: https://www.polsatnews.pl/rss/swiat.xml
 - date published: 2024-09-05T11:33:00+00:00

Rebecca Cheptegi nie żyje. Ugandyjska biegaczka olimpijska trafiła do szpitala w krytycznym stanie z licznymi oparzeniami po tym, jak zaatakował ją jej partner.

## Szef MSZ Ukrainy zrezygnował. Zełenski zaproponował następcę
 - [https://www.polsatnews.pl/wiadomosc/2024-09-05/szef-msz-ukrainy-zrezygnowal-zelenski-zaproponowal-nastepce](https://www.polsatnews.pl/wiadomosc/2024-09-05/szef-msz-ukrainy-zrezygnowal-zelenski-zaproponowal-nastepce)
 - RSS feed: https://www.polsatnews.pl/rss/swiat.xml
 - date published: 2024-09-05T09:43:00+00:00

Prezydent Ukrainy Wołodymyr Zełenski wysunął kandydaturę dotychczasowego wiceministra Andrija Sybihy na szefa MSZ. Wcześniej ukraiński parlament przyjął rezygnację Dmytra Kułeby, który w środę podał się do dymisji.

## Strzały w pobliżu izraelskiego konsulatu w Monachium
 - [https://www.polsatnews.pl/wiadomosc/2024-09-05/strzaly-w-poblizu-izraelskiego-konsulatu-w-monachium](https://www.polsatnews.pl/wiadomosc/2024-09-05/strzaly-w-poblizu-izraelskiego-konsulatu-w-monachium)
 - RSS feed: https://www.polsatnews.pl/rss/swiat.xml
 - date published: 2024-09-05T08:07:00+00:00

W czwartek rano przy Centrum Dokumentacji Nazizmu, niedaleko konsulatu generalnego Izraela w centrum Monachium padły strzały - podaje dziennik Bild.

## Miedwiediew mówi o strefie buforowej. "Powinna sięgać aż do Polski"
 - [https://www.polsatnews.pl/wiadomosc/2024-09-05/miedwiediew-o-strefie-buforowej-wskazal-granice](https://www.polsatnews.pl/wiadomosc/2024-09-05/miedwiediew-o-strefie-buforowej-wskazal-granice)
 - RSS feed: https://www.polsatnews.pl/rss/swiat.xml
 - date published: 2024-09-05T06:37:00+00:00

Dmitrij Miedwiediew podczas środowego spotkania z dziennikarzami podkreślał wymóg utworzenia strefy buforowej, która miałaby uchronić Rosję przed potencjalnymi pociskami wystrzelonymi z terytorium Ukrainy. Były prezydent stwierdził, że jej granice powinny sięgnąć aż do Polski.

## "Szpieg" Putina nie zginął z przyczyn naturalnych. Sprawę zgłoszono na policję
 - [https://www.polsatnews.pl/wiadomosc/2024-09-05/szpieg-putina-nie-zginal-z-przyczyn-naturalnych-sprawe-zgloszono-na-policje](https://www.polsatnews.pl/wiadomosc/2024-09-05/szpieg-putina-nie-zginal-z-przyczyn-naturalnych-sprawe-zgloszono-na-policje)
 - RSS feed: https://www.polsatnews.pl/rss/swiat.xml
 - date published: 2024-09-05T06:11:00+00:00

Organizacje broniące praw zwierząt poinformowały, że to strzały z broni palnej zabiły walenia białucha Hvaldimira. Teraz domagają się śledztwa. Ssak zyskał sławę, po tym jak kilka lat wcześniej został odnaleziony w norweskich wodach z kamerą GoPro i uprzężą, która była własnością Rosji. Wówczas pojawiły się podejrzenia, że jest szpiegiem Putina. Moskwa nigdy nie zdementowała tych doniesień.

## Greta Thunberg aresztowana przez policję. Protestowała ws. Strefy Gazy
 - [https://www.polsatnews.pl/wiadomosc/2024-09-05/greta-thunberg-aresztowana-przez-policje-protestowala-ws-strefy-gazy](https://www.polsatnews.pl/wiadomosc/2024-09-05/greta-thunberg-aresztowana-przez-policje-protestowala-ws-strefy-gazy)
 - RSS feed: https://www.polsatnews.pl/rss/swiat.xml
 - date published: 2024-09-05T05:40:00+00:00

Greta Thunberg została zatrzymana przez policję. Szwedzka działaczka jest jedną z sześciu osób, które aresztowano po tym, jak wtargnęły na teren jednego z budynków na Uniwersytecie w Kopenhadze. W sieci pojawiło się zdjęcie 21-letniej działaczki klimatycznej w kajdankach.

## Media: Rosyjskie drony Shahed zestrzelone nad Białorusią
 - [https://www.polsatnews.pl/wiadomosc/2024-09-05/media-rosyjskie-drony-shahed-zestrzelone-nad-bialorusia](https://www.polsatnews.pl/wiadomosc/2024-09-05/media-rosyjskie-drony-shahed-zestrzelone-nad-bialorusia)
 - RSS feed: https://www.polsatnews.pl/rss/swiat.xml
 - date published: 2024-09-05T05:27:00+00:00

W nocy nad terytorium Białorusi wleciały dwa rosyjskie drony Shahed. Z lotniska w Baranowiczach wystartowały myśliwce, które zestrzeliły bezzałogowce. Tej nocy rosyjskie wojska przeprowadzały atak z powietrza na Ukrainę.

